<?xml version="1.0" encoding="UTF-8" standalone="no" ?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title>chapter-13</title>
<link href="../Styles/hindi.css" rel="stylesheet" type="text/css"/>
</head>
<body id="chapter-13" xml:lang="en-US" xmlns:xml="http://www.w3.org/XML/1998/namespace">
<div>
<div>
<div>
<img align="right" alt="pahalad%20ag.tif" src="../Images/pahalad%20ag_opt.jpeg" style="width: 30%; text-align: center;"/>
<h2>प्रहलाद अग्रवाल</h2>
</div>
<p><b>(1947)</b></p>
<div class="clear"></div>
</div>
<div>
<hr/>
<p>भारत की आजादी के साल मध्य प्रदेश के जबलपुर शहर में जन्मे प्रहलाद अग्रवाल ने हिंदी से एम.ए. तक शिक्षा हासिल की। इन्हें किशोर वय से ही हिंदी फ़िल्मों के इतिहास और फ़िल्मकारों के जीवन और उनके अभिनय के बारे में विस्तार से जानने और उस पर चर्चा करने का शौक रहा। इन दिनों सतना के शासकीय स्वशासी स्नातकोत्तर महाविद्यालय में प्राध्यापन कर रहे प्रहलाद अग्रवाल फ़िल्म क्षेत्र से जुड़े लोगों और फ़िल्मों पर बहुत कुछ लिख चुके हैं और आगे भी इसी क्षेत्र को अपने लेखन का विषय बनाए रखने के लिए वृफ़तसंकल्प हैं। इनकी प्रमुख वृफ़तियाँ हैंसातवाँ दशक, तानाशाह, मैं खुशबू, सुपर स्टार, राजकपूर : आधी हकीकत आधा फ़साना, कवि शैलेंद्र : जिंदगी की जीत में यकीन, प्यासा : चिर अतृप्त गुरुदत्त, उत्ताल उमंग : सुभाष घई की फ़िल्मकला, ओ रे माँझी : बिमल राय का सिनेमा और महाबाजार के महानायक : इक्कीसवीं सदी का सिनेमा।<br/></p>
<p><br/></p>
<div class="chapterHeading">
<div class="center_element">
<span style="text-align: -webkit-center;">पाठ प्रवेश</span>
</div>
</div>
<p>साल के किसी महीने का शायद ही कोई शुव्रफ़वार ऐसा जाता हो जब कोई न कोई हिंदी फ़िल्म सिने पर्दे पर न पहुँचती हो। इनमें से कुछ सफल रहती हैं तो कुछ असफल। कुछ दर्शकों को कुछ अर्से तक याद रह जाती हैं, कुछ को वह सिनेमाघर से बाहर निकलते ही भूल जाते हैं। लेकिन जब कोई फ़िल्मकार किसी साहित्यिक वृफ़ति को पूरी लगन और ईमानदारी से पर्दे पर उतारता है तो उसकी फ़िल्म न केवल यादगार बन जाती है बल्कि लोगों का मनोरंजन करने के साथ ही उन्हें कोई बेहतर संदेश देने में भी कामयाब रहती है।</p>
<p>एक गीतकार के रूप में कई दशकों तक फ़िल्म क्षेत्र से जुड़े रहे कवि और गीतकार ने जब फणीश्वर नाथ रेणु की अमर वृफ़ति ‘तीसरी कसम उर्प़फ़ मारे गए गुलफाम’ को सिने पर्दे पर उतारा तो वह मील का पत्थर सिद्ध हुई। आज भी उसकी गणना हिंदी की कुछ अमर फ़िल्मों में की जाती है। इस फ़िल्म ने न केवल अपने गीत, संगीत, कहानी की बदौलत शोहरत पाई बल्कि इसमें अपने जमाने के सबसे बड़े शोमैन राजकपूर ने अपने फ़िल्मी जीवन की सबसे बेहतरीन एक्टिंग करके सबको चमत्वृफ़त कर दिया। फ़िल्म की हीरोइन वहीदा रहमान ने भी वैसा ही अभिनय कर दिखाया जैसी उनसे उम्मीद थी।</p>
<p>इस मायने में एक यादगार फ़िल्म होने के बावजूद ‘तीसरी कसम’ को आज इसलिए भी याद किया जाता है क्योंकि इस फ़िल्म के निर्माण ने यह भी उजागर कर दिया कि हिंदी फ़िल्म जगत में एक सार्थक और उद्देश्यपरक फ़िल्म बनाना कितना कठिन और जोखिम का काम है।</p>
</div>
<p class="chapterHeading" style="text-align: center;">तीसरी कसम के शिल्पकार शैलेंद्र</p>
<p>संगम’ की अद्भुत सफलता ने राजकपूर में गहन आत्मविश्वास भर दिया और उसने एक साथ चार फ़िल्मों के निर्माण की घोषणा की‘मेरा नाम जोकर’, ‘अजन्ता’, ‘मैं और मेरा दोस्त’ और ‘सत्यम् शिवम् सुंदरम्’। पर जब 1965 में राजकपूर ने ‘मेरा नाम जोकर’ का निर्माण आरंभ किया तब संभवत: उसने भी यह कल्पना नहीं की होगी कि इस फ़िल्म का एक ही भाग बनाने में छह वषोर्ं का समय लग जाएगा।</p>
<p>इन छह वषोर्ं के अंतराल में राजकपूर द्वारा अभिनीत कई फ़िल्में प्रदर्शित हुईं, जिनमें सन् 1966 में प्रदर्शित कवि शैलेंद्र की ‘तीसरी कसम’ भी शामिल है। यह वह फ़िल्म है जिसमें राजकपूर ने अपने जीवन की सर्वोत्कृष्ट भूमिका अदा की। यही नहीं, ‘तीसरी कसम’ वह फ़िल्म है जिसने हिंदी साहित्य की एक अत्यंत मार्मिक कृति को सैल्यूलाइड पर पूरी सार्थकता से उतारा। ‘तीसरी कसम’ फ़िल्म नहीं, सैल्यूलाइड पर लिखी कविता थी।</p>
<p>‘तीसरी कसम’ शैलेंद्र के जीवन की पहली और अंतिम फ़िल्म है। ‘तीसरी कसम’ को ‘राष्ट्रपति स्वर्णपदक’ मिला, बंगाल फ़िल्म जर्नलिस्ट एसोसिएशन द्वारा सर्वश्रेष्ठ फ़िल्म और कई अन्य पुरस्कारों द्वारा सम्मानित किया गया। मास्को फ़िल्म पेफ़स्टिवल में भी यह फ़िल्म पुरस्कृत हुई। इसकी कलात्मकता की लंबी-चौड़ी तारीप़ेंफ़ हुईं। इसमें शैलेंद्र की संवेदनशीलता पूरी शिद्दत के साथ मौजूद है। उन्होंने ऐसी फ़िल्म बनाई थी जिसे सच्चा कवि-हृदय ही बना सकता था।</p>
<p>शैलेंद्र ने राजकपूर की भावनाओं को शब्द दिए हैं। राजकपूर ने अपने अनन्य सहयोगी की फ़िल्म में उतनी ही तन्मयता के साथ काम किया, किसी पारिश्रमिक की अपेक्षा किए बगैर। शैलेंद्र ने लिखा था कि वे राजकपूर के पास ‘तीसरी कसम’ की कहानी सुनाने पहुँचे तो कहानी सुनकर उन्होंने बड़े उत्साहपूर्वक काम करना स्वीकार कर लिया। पर तुरंत गंभीरतापूर्वक बोले“मेरा पारिश्रमिक एडवांस देना होगा।” शैलेंद्र को ऐसी उम्मीद नहीं थी कि राजकपूर जिंदगी-भर की दोस्ती का ये बदला देंगे। शैलेंद्र का मुरझाया हुआ चेहरा देखकर राजकपूर ने मुसकराते हुए कहा, “निकालो एक रुपया, मेरा पारिश्रमिक! पूरा एडवांस।” शैलेंद्र राजकपूर की इस याराना मस्ती से परिचित तो थे, लेकिन एक निर्माता के रूप में बड़े व्यावसायिक सूझबूझ वाले भी चक्कर खा जाते हैं, फिर शैलेंद्र तो फ़िल्म-निर्माता बनने के लिए सर्वथा अयोग्य थे। राजकपूर ने एक अच्छे और सच्चे मित्र की हैसियत से शैलेंद्र को फ़िल्म की असफलता के खतरों से आगाह भी किया। पर वह तो एक आदर्शवादी भावुक कवि था, जिसे अपार संपत्ति और यश तक की इतनी कामना नहीं थी जितनी आत्म-संतुष्टि के सुख की अभिलाषा थी। ‘तीसरी कसम’ कितनी ही महान फ़िल्म क्यों न रही हो, लेकिन यह एक दुखद सत्य है कि इसे प्रदर्शित करने के लिए बमुश्किल वितरक मिले। बावजूद इसके कि ‘तीसरी कसम’ में राजकपूर और वहीदा रहमान जैसे नामजद सितारे थे, शंकर-जयकिशन का संगीत था, जिनकी लोकप्रियता उन दिनों सातवें आसमान पर थी और इसके गीत भी फ़िल्म के प्रदर्शन के पूर्व ही बेहद लोकप्रिय हो चुके थे, लेकिन इस फ़िल्म को खरीदने वाला कोई नहीं था। दरअसल इस फ़िल्म की संवेदना किसी दो से चार बनाने का गणित जानने वाले की समझ से परे थी। उसमें रची-बसी करुणा तराजू पर तौली जा सकने वाली चीज नहीं थी। इसीलिए बमुश्किल जब ‘तीसरी कसम’ रिलीज हुई तो इसका कोई प्रचार नहीं हुआ। फ़िल्म कब आई, कब चली गई, मालूम ही नहीं पड़ा।</p>
<p>ऐसा नहीं है कि शैलेंद्र बीस सालों तक फ़िल्म इंडस्ट्री में रहते हुए भी वहाँ के तौर-तरीकों से नावाकिफ़ थे, परंतु उनमें उलझकर वे अपनी आदमियत नहीं खो सके थे। ‘श्री 420’ का एक लोकप्रिय गीत है‘प्यार हुआ, इकरार हुआ है, प्यार से फिर क्यूँ डरता है दिल।’ इसके अंतरे की एक पंक्ति‘रातें दसों दिशाओं से कहेंगी अपनी कहानियाँ’ पर संगीतकार जयकिशन ने आपत्ति की। उनका खयाल था कि दर्शक ‘चार दिशाएँ’ तो समझ सकते हैं‘दस दिशाएँ’ नहीं। लेकिन शैलेंद्र परिवर्तन के लिए तैयार नहीं हुए। उनका दृढ़ मंतव्य था कि दर्शकों की रुचि की आड़ में हमें उथलेपन को उन पर नहीं थोपना चाहिए। कलाकार का यह कर्तव्य भी है कि वह उपभोक्ता की रुचियों का परिष्कार करने का प्रयत्न करे। और उनका यकीन गलत नहीं था। यही नहीं, वे बहुत अच्छे गीत भी जो उन्होंने लिखे बेहद लोकप्रिय हुए। शैलेंद्र ने झूठे अभिजात्य को कभी नहीं अपनाया। उनके गीत भाव-प्रवण थेदुरूह नहीं। ‘मेरा जूता है जापानी, ये पतलून इंगलिस्तानी, सर पे लाल टोपी रूसी, फिर भी दिल है हिंदुस्तानी’यह गीत शैलेंद्र ही लिख सकते थे। शांत नदी का प्रवाह और समुद्र की गहराई लिए हुए। यही विशेषता उनकी जिंदगी की थी और यही उन्होंने अपनी फ़िल्म के द्वारा भी साबित किया था।</p>
<p>‘तीसरी कसम’ यदि एकमात्र नहीं तो चंद उन फ़िल्मों में से है जिन्होंने साहित्य-रचना के साथ शत-प्रतिशत न्याय किया हो। शैलेंद्र ने राजकपूर जैसे स्टार को ‘हीरामन’ बना दिया था। हीरामन पर राजकपूर हावी नहीं हो सका। और छींट की सस्ती साड़ी में लिपटी ‘हीराबाई’ ने वहीदा रहमान की प्रसिद्ध उँफ़चाइयों को बहुत पीछे छोड़ दिया था। कजरी नदी के किनारे उकड़ू बैठा हीरामन जब गीत गाते हुए हीराबाई से पूछता है ‘मन समझती हैं न आप?’ तब हीराबाई जुबान से नहीं, आँखों से बोलती है। दुनिया-भर के शब्द उस भाषा को अभिव्यक्ति नहीं दे सकते। ऐसी ही सूक्ष्मताओं से स्पंदित थी‘तीसरी कसम’। अपनी मस्ती में डूबकर झूमते गाते गाड़ीवान‘चलत मुसाफ़िर मोह लियो रे पिंजड़े वाली मुनिया।’ टप्पर-गाड़ी में हीराबाई को जाते हुए देखकर उनके पीछे दौड़ते-गाते बच्चों का हुजूम‘लाली-लाली डोलिया में लाली रे दुलहनिया’, एक नौटंकी की बाई में अपनापन खोज लेने वाला सरल हृदय गाड़ीवान! अभावों की जिंदगी जीते लोगों के सपनीले कहकहे।</p>
<p>हमारी फ़िल्मों की सबसे बड़ी कमजोरी होती है, लोक-तत्त्व का अभाव। वे जिंदगी से दूर होती है। यदि त्रासद स्थितियों का चित्रांकन होता है तो उन्हें ग्लोरीफ़ाई किया जाता है। दुख का ऐसा वीभत्स रूप प्रस्तुत होता है जो दर्शकों का भावनात्मक शोषण कर सके। और ‘तीसरी कसम’ की यह खास बात थी कि वह दुख को भी सहज स्थिति में, जीवन-सापेक्ष प्रस्तुत करती है।</p>
<p>मैंने शैलेंद्र को गीतकार नहीं, कवि कहा है। वे सिनेमा की चकाचौंध के बीच रहते हुए यश और धन-लिप्सा से कोसों दूर थे। जो बात उनकी जिंदगी में थी वही उनके गीतों में भी। उनके गीतों में सिर्प़फ़ करुणा नहीं, जूझने का संकेत भी था और वह प्रक्रिया भी मौजूद थी जिसके तहत अपनी मंजिल तक पहुँचा जाता है। व्यथा आदमी को पराजित नहीं करती, उसे आगे बढ़ने का संदेश देती है।</p>
<p>शैलेंद्र ने ‘तीसरी कसम’ को अपनी भावप्रवणता का सर्वश्रेष्ठ तथ्य प्रदान किया। मुकेश की आवाज में शैलेंद्र का यह गीत तो अद्वितीय बन गया है</p>
<p>सजनवा बैरी हो गए हमार चिठिया हो तो हर कोई बाँचै भाग न बाँचै कोय...</p>
<p>अभिनय के दृष्टिकोण से ‘तीसरी कसम’ राजकपूर की जिंदगी की सबसे हसीन फ़िल्म है। राजकपूर जिन्हें समीक्षक और कला-मर्मज्ञ आँखों से बात करने वाला कलाकार मानते हैं, ‘तीसरी कसम’ में मासूमियत के चर्मोत्कर्ष को छूते हैं। अभिनेता राजकपूर जितनी ताकत के साथ ‘तीसरी कसम’ में मौजूद हैं, उतना ‘जागते रहो’ में भी नहीं। ‘जागते रहो’ में राजकपूर के अभिनय को बहुत सराहा गया था, लेकिन ‘तीसरी कसम’ वह फ़िल्म है जिसमें राजकपूर अभिनय नहीं करता। वह हीरामन के साथ एकाकार हो गया है। खालिस देहाती भुच्च गाड़ीवान जो सिर्प़फ़ दिल की जुबान समझता है, दिमाग की नहीं। जिसके लिए मोहब्बत के सिवा किसी दूसरी चीज का कोई अर्थ नहीं। बहुत बड़ी बात यह है कि ‘तीसरी कसम’ राजकपूर के अभिनय-जीवन का वह मुकाम है, जब वह एशिया के सबसे बड़े शोमैन के रूप में स्थापित हो चुके थे। उनका अपना व्यक्तित्व एक किंवदंती बन चुका था। लेकिन ‘तीसरी कसम’ में वह महिमामय व्यक्तित्व पूरी तरह हीरामन की आत्मा में उतर गया है। वह कहीं हीरामन का अभिनय नहीं करता, अपितु खुद हीरामन में ढल गया है। हीराबाई की पेफ़नू-गिलासी बोली पर रीझता हुआ, उसकी ‘मनुआ-नटुआ’ जैसी भोली सूरत पर न्योछावर होता हुआ और हीराबाई की तनिक-सी उपेक्षा पर अपने अस्तित्व से जूझता हुआ सच्चा हीरामन बन गया है।</p>
<p>‘तीसरी कसम’ की पटकथा मूल कहानी के लेखक फणीश्वरनाथ रेणु ने स्वयं तैयार की थी। कहानी का रेशा-रेशा, उसकी छोटी-से-छोटी बारीकियाँ फ़िल्म में पूरी तरह उतर आईं।</p>
<p class="subheading colors"></p>
<div class="lining_box">
<div class="center_element">
<b>प्रश्न-अभ्यास</b>
</div>
<p class="subheading colors"><b>मौखिक</b></p>
<p><b>निम्नलिखित प्रश्नों के उत्तर एक-दो पंक्तियों में दीजिए</b></p>
<p>1. ‘तीसरी कसम’ फ़िल्म को कौन-कौन से पुरस्कारों से सम्मानित किया गया है?</p>
<p>2. शैलेंद्र ने कितनी फ़िल्में बनाईं?</p>
<p>3. राजकपूर द्वारा निर्देशित कुछ फ़िल्मों के नाम बताइए।</p>
<p>4. ‘तीसरी कसम’ फ़िल्म के नायक व नायिकाओं के नाम बताइए और फ़िल्म में इन्होंने किन पात्रों का अभिनय किया है?</p>
<p>5. फ़िल्म ‘तीसरी कसम’ का निर्माण किसने किया था?</p>
<p>6. राजकपूर ने ‘मेरा नाम जोकर’ के निर्माण के समय किस बात की कल्पना भी नहीं की थी?</p>
<p>7. राजकपूर की किस बात पर शैलेंद्र का चेहरा मुरझा गया?</p>
<p>8. फ़िल्म समीक्षक राजकपूर को किस तरह का कलाकार मानते थे?</p>
<p class="chapterHeading"><b>लिखित</b></p>
<p><b>(क) निम्नलिखित प्रश्नों के उत्तर (25.30 शब्दों में) लिखिए</b></p>
<p>1. ‘तीसरी कसम’ फ़िल्म को ‘सैल्यूलाइड पर लिखी कविता’ क्यों कहा गया है?</p>
<p>2. ‘तीसरी कसम’ फ़िल्म को खरीददार क्यों नहीं मिल रहे थे?</p>
<p>3. शैलेंद्र के अनुसार कलाकार का कर्तव्य क्या है?</p>
<p>4. फ़िल्मों में त्रासद स्थितियों का चित्रांकन ग्लोरिफ़ाई क्यों कर दिया जाता है?</p>
<p>5. ‘शैलेंद्र ने राजकपूर की भावनाओं को शब्द दिए हैं’इस कथन से आप क्या समझते हैं? स्पष्ट कीजिए।</p>
<p>6. लेखक ने राजकपूर को एशिया का सबसे बड़ा शोमैन कहा है। शोमैन से आप क्या समझते हैं?</p>
<p>7. फ़िल्म ‘श्री 420’ के गीत ‘रातों दसों दिशाओं से कहेंगी अपनी कहानियाँ’ पर संगीतकार जयकिशन ने आपत्ति क्यों की?</p>
<p><b>(ख) निम्नलिखित प्रश्नों के उत्तर (50.60 शब्दों में) लिखिए</b></p>
<p>1. राजकपूर द्वारा फ़िल्म की असफलता के खतरों से आगाह करने पर भी शैलेंद्र ने यह फ़िल्म क्यों बनाई?</p>
<p>2. ‘तीसरी कसम’ में राजकपूर का महिमामय व्यक्तित्व किस तरह हीरामन की आत्मा में उतर गया है? स्पष्ट कीजिए।</p>
<p>3. लेखक ने ऐसा क्यों लिखा है कि ‘तीसरी कसम’ ने साहित्य-रचना के साथ शत-प्रतिशत न्याय किया है?</p>
<p>4. शैलेंद्र के गीतों की क्या विशेषताएँ हैं? अपने शब्दों में लिखिए।</p>
<p>5. फ़िल्म निर्माता के रूप में शैलेंद्र की विशेषताओं पर प्रकाश डालिए।</p>
<p>6. शैलेंद्र के निजी जीवन की छाप उनकी फ़िल्म में झलकती हैकैसे? स्पष्ट कीजिए।</p>
<p>7. लेखक के इस कथन से कि ‘तीसरी कसम’ फ़िल्म कोई सच्चा कवि-हृदय ही बना सकता था, आप कहाँ तक सहमत हैं? स्पष्ट कीजिए।</p>
<p><b>(ग) निम्नलिखित के आशय स्पष्ट कीजिए</b></p>
<p>1. ...वह तो एक आदर्शवादी भावुक कवि था, जिसे अपार संपत्ति और यश तक की इतनी कामना नहीं थी जितनी आत्म-संतुष्टि के सुख की अभिलाषा थी।</p>
<p>2. उनका यह दृढ़ मंतव्य था कि दर्शकों की रुचि की आड़ में हमें उथलेपन को उन पर नहीं थोपना चाहिए। कलाकार का यह कर्तव्य भी है कि वह उपभोक्ता की रुचियों का परिष्कार करने का प्रयत्न करे।</p>
<p>3. व्यथा आदमी को पराजित नहीं करती, उसे आगे बढ़ने का संदेश देती है।</p>
<p>4. दरअसल इस फ़िल्म की संवेदना किसी दो से चार बनाने वाले की समझ से परे है।</p>
<p>5. उनके गीत भाव-प्रवण थेदुरूह नहीं।</p>
<p class="subheading colors"><b>भाषा अध्ययन</b></p>
<p>1. पाठ में आए ‘से’ के विभिन्न प्रयोगों से वाक्य की संरचना को समझिए।</p>
<p>(क) राजकपूर ने एक अच्छे और सच्चे मित्र की हैसियत से शैलेंद्र को फ़िल्म की असफलता के खतरों से आगाह भी किया।</p>
<p>(ख) रातें दसों दिशाओं से कहेंगी अपनी कहानियाँ।</p>
<p>(ग) फ़िल्म इंडस्ट्री में रहते हुए भी वहाँ के तौर-तरीकों से नावाकिफ़ थे।</p>
<p>(घ) दरअसल इस फ़िल्म की संवेदना किसी दो से चार बनाने के गणित जानने वाले की समझ से परे थी।</p>
<p>(घ) शैलेंद्र राजकपूर की इस याराना दोस्ती से परिचित तो थे।</p>
<p>2. इस पाठ में आए निम्नलिखित वाक्यों की संरचना पर ध्यान दीजिए</p>
<p>(क) ‘तीसरी कसम’ फ़िल्म नहीं, सैल्यूलाइड पर लिखी कविता थी।</p>
<p>(ख) उन्होंने ऐसी फ़िल्म बनाई थी जिसे सच्चा कवि-हृदय ही बना सकता था।</p>
<p>(ग) फ़िल्म कब आई, कब चली गई, मालूम ही नहीं पड़ा।</p>
<p>(घ) खालिस देहाती भुच्च गाड़ीवान जो सिर्प़फ़ दिल की जुबान समझता है, दिमाग की नहीं।</p>
<p>3. पाठ में आए निम्नलिखित मुहावरों से वाक्य बनाइए</p>
<p>चेहरा मुरझाना, चक्कर खा जाना, दो से चार बनाना, आँखों से बोलना</p>
<p>4. निम्नलिखित शब्दों के हिंदी पर्याय दीजिए</p>
<p>(क) शिद्दत .................. (घ) नावाकिफ़ ..................</p>
<p>(ख) याराना .................. (च) यकीन ..................</p>
<p>(ग) बमुश्किल .................. (छ) हावी ..................</p>
<p>(घ) खालिस .................. (ज) रेशा ..................</p>
<p>5. निम्नलिखित का संधिविच्छेद कीजिए</p>
<p>(क) चित्रांकन ............... . ............... (घ) रूपांतरण ............... . ...............</p>
<p>(ख) सर्वोत्कृष्ट ............... . ............... (घ) घनानंद ............... . ...............</p>
<p>(ग) चर्मोत्कर्ष ............... . ...............</p>
<p>6. निम्नलिखित का समास विग्रह कीजिए और समास का नाम भी लिखिए</p>
<p>(क) कला-मर्मज्ञ ...............</p>
<p>(ख) लोकप्रिय ...............</p>
<p>(ग) राष्ट्रपति ...............</p>
<p class="subheading colors"><b>योग्यता विस्तार</b></p>
<p>1. फणीश्वरनाथ रेणु की किस कहानी पर ‘तीसरी कसम’ फ़िल्म आधारित है, जानकारी प्राप्त कीजिए और मूल रचना पढ़िए।</p>
<p>2. समाचार पत्रों में फ़िल्मों की समीक्षा दी जाती है। किन्हीं तीन फ़िल्मों की समीक्षा पढ़िए और ‘तीसरी कसम’ फ़िल्म को देखकर इस फ़िल्म की समीक्षा स्वयं लिखने का प्रयास कीजिए।</p>
<p class="subheading colors"><b>परियोजना कार्य</b></p>
<p>1. फ़िल्मों के संदर्भ में आपने अकसर यह सुना होगा‘जो बात पहले की फ़िल्मों में थी, वह अब कहाँ’। वर्तमान दौर की फ़िल्मों और पहले की फ़िल्मों में क्या समानता और अंतर है? कक्षा में चर्चा कीजिए।</p>
<p>2. ‘तीसरी कसम’ जैसी और भी फ़िल्में हैं जो किसी न किसी भाषा की साहित्यिक रचना पर बनी हैं। ऐसी फ़िल्मों की सूची निम्नांकित प्रपत्र के आधार पर तैयार करें।</p>
<p><b>क्र.सं. फ़िल्म का नाम साहित्यिक रचना भाषा रचनाकार</b></p>
<p>1. देवदास देवदास बंगला शरत्चंद्र</p>
<p>2. ............... ............... ............... ...............</p>
<p>3. ............... ............... ............... ...............</p>
<p>4. ............... ............... ............... ...............</p>
<p>3. लोकगीत हमें अपनी संस्कृति से जोड़ते हैं। ‘तीसरी कसम’ फ़िल्म में लोकगीतों का प्रयोग किया गया है। आप भी अपने क्षेत्र के प्रचलित दो-तीन लोकगीतों को एकत्र कर परियोजना कॉपी पर लिखिए।</p>
<p class="subheading colors"><b>शब्दार्थ और टिप्पणियाँ</b></p>
<p><b>अंतराल</b> - के बाद</p>
<p><b>अभिनीत</b> - अभिनय किया गया</p>
<p><b>सर्वोत्कृष्ट</b> - सबसे अच्छा</p>
<p><b>सैल्यूलाइड</b> - कैमरे की रील में उतार चित्र पर प्रस्तुत करना</p>
<p><b>सार्थकता</b> - सफलता के साथ</p>
<p><b>कलात्मकता</b> - कला से परिपूर्ण</p>
<p><b>संवेदनशीलता</b> - भावुकता</p>
<p><b>शिद्दत</b> - तीव्रता</p>
<p><b>अनन्य</b> - परम / अत्यधिक</p>
<p><b>तन्मयता</b> - तल्लीनता</p>
<p><b>पारिश्रमिक</b> - मेहनताना</p>
<p><b>याराना मस्ती</b> - दोस्ताना अंदाज</p>
<p><b>आगाह</b> - सचेत</p>
<p><b>आत्म-संतुष्टि</b> - अपनी तुष्टि</p>
<p><b>बमुश्किल</b> - बहुत कठिनाई से</p>
<p><b>वितरक</b> - प्रसारित करने वाले लोग</p>
<p><b>नामजद</b> - विख्यात</p>
<p><b>नावाकिफ़</b> - अनजान</p>
<p><b>इकरार</b> - सहमति</p>
<p><b>मंतव्य</b> - इच्छा</p>
<p><b>उथलापन</b> - सतही / नीचा</p>
<p><b>अभिजात्य</b> - परिष्कृत</p>
<p><b>भाव-प्रवण</b> - भावनाओं के भरा हुआ</p>
<p><b>दुरूह</b> - कठिन</p>
<p><b>उकड़ू</b> - घुटने मोड़कर पैर के तलवों के सहारे बैठना</p>
<p><b>सूक्ष्मता</b> - बारीकी</p>
<p><b>स्पंदित</b> - संचालित करना / गतिमान</p>
<p><b>लालायित</b> - इच्छुक</p>
<p><b>टप्पर-गाड़ी</b> - अर्धगोलाकार छप्पर युक्त बैलगाड़ी</p>
<p><b>हुजूम</b> - भीड़</p>
<p><b>सपनीले</b> - कहकहे</p>
<p><b>प्रतिरूप</b> - छाया</p>
<p><b>रूपांतरण</b> - किसी एक रूप से दूसरे रूप में परिवर्तित करना</p>
<p><b>लोक-तत्त्व</b> - लोक संबंधी</p>
<p><b>त्रासद</b> - दुखद</p>
<p><b>ग्लोरीफ़ाई</b> - गुणगान / महिमामंडित करना</p>
<p><b>वीभत्स</b> - भयावह</p>
<p><b>जीवन-सापेक्ष</b> - जीवन के प्रति</p>
<p><b>धन-लिप्सा</b> - धन की अत्यधिक चाह</p>
<p><b>प्रक्रिया</b> - प्रणाली</p>
<p><b>बाँचै</b> - पढ़ना</p>
<p><b>भाग</b> - भाग्य</p>
<p><b>भरमाये</b> - भ्रम होना / झूठा आश्वासन</p>
<p><b>समीक्षक</b> - समीक्षा करने वाला</p>
<p><b>कला-मर्मज्ञ</b> - कला की परख करने वाला</p>
<p><b>चर्मोत्कर्ष</b> - उँफ़चाई के शिखर पर</p>
<p><b>खालिस</b> - शुद्ध</p>
<p><b>भुच्च</b> - निरा / बिलकुल</p>
<p><b>किंवदंती</b> - कहावत</p>
</div>
</div>
</body>
</html>
