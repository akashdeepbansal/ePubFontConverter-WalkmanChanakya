<?xml version="1.0" encoding="UTF-8" standalone="no" ?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title>chapter-8</title>
<link href="../Styles/hindi.css" rel="stylesheet" type="text/css"/>
</head>
<body id="chapter-8" xml:lang="en-US" xmlns:xml="http://www.w3.org/XML/1998/namespace">
<div>
<p class="chapterHeading"></p><img align="right" alt="kaifiAzmi.png" src="../Images/kaifiAzmi.png" style="width: 30%; text-align:center;"/>
<h2>कैफ़ी आजमी</h2>
</div>
<p><b>(1919-2000)</b></p>
<div class="clear"></div>
<hr/>
<p>अतहर हुसैन रिजवी का जन्म 19 जनवरी 1919 को उत्तर प्रदेश के आजमग ढ ़जिले में मजमां गाँव में हुआ। अदब की दुनिया में आगे चलकर वे कैफ़ी आजमीनाम से मशहूर हुए। कैफ़ी आजमी की गणना प्रगतिशील उर्दू कवियों की पहलीपंक्ति में की जाती है।कैफ़ी की कविताओं में एक ओर सामाजिक और राजनैतिक जागरूकता कासमावेश है तो दूसरी ओर हृदय की कोमलता भी है। अपनी युवावस्था मेंमुशायरोंमें वाह-वाही पाने वाले कैफ़ी आजमी ने फ़िल्मों के लिए सैकड़ों बेहतरीन गीतभीलिखे हैं।10 मई 2002 को इस दुनिया से रूखसत हुए कैफ़ी के पाँच कविता संग्रहझंकार,आखिर-ए-शब, आवारा सजदे, सरमायाऔर फ़िल्मी गीतों का संग्रह मेरी आवाज सुनो प्रकाशित हुए। अपने रचनाकर्म के लिए कैफ़ी को साहित्य अकादेमी पुरस्कार सहित कई पुरस्कारों से नवाजा गया। कैफ़ी कलाकारों के परिवार से थे। इनके तीनों बड़े भाई भी शायर थे। पत्नी शौकत आजमी, बेटी शबाना आजमी मशहूर अभिनेत्रियाँ हैं।</p>
<p><br/></p>
<div class="chapterHeading">
<div class="center_element">
      पाठ प्रवेश
    </div>
</div>
<p>जिंदगी प्राणीमात्र को प्रिय होती है। कोई भी इसे यूँ ही खोना नहीं चाहता। असाध्य रोगी तक जीवन की कामना करता है। जीवन की रक्षा, सुरक्षा और उसे जिलाए रखने के लिए प्रकृति ने न केवल तमाम साधन ही उपलब्ध कराए हैं, सभी जीव-जंतुओं में उसे बनाए, बचाए रखने की भावना भी पिरोई है। इसीलिए शांतिप्रिय जीव भी अपने प्राणों पर संकट आया जान उसकी रक्षा हेतु मुकाबले के लिए तत्पर हो जाते हैं।</p>
<p>लेकिन इससे ठीक विपरीत होता है सैनिक का जीवन, जो अपने नहीं, जब औरों के जीवन पर, उनकी आजादी पर आ बनती है, तब मुकाबले के लिए अपना सीना तान कर खड़ा हो जाता है। यह जानते हुए भी कि उस मुकाबले में औरों की जिंदगी और आजादी भले ही बची रहे, उसकी अपनी मौत की संभावना सबसे अधिक होती है।</p>
<p>प्रस्तुत पाठ जो युद्ध की पृष्ठभूमि पर बनी फ़िल्म ‘हकीकत’ के लिए लिखा गया था, ऐसे ही सैनिकों के हृदय की आवाज बयान करता है, जिन्हें अपने किए-धरे पर नाज है। इसी के साथ इन्हें अपने देशवासियों से कुछ अपेक्षाएँ भी हैं। चूँकि जिनसे उन्हें वे अपेक्षाएँ हैं वे देशवासी और कोई नहीं, हम और आप ही हैं, इसलिए आइए, इसे पढ़कर अपने आप से पूछें कि हम उनकी अपेक्षाएँ पूरी कर रहे हैं या नहीं?</p>
<div class="box">
<div class="center">
<p class="chapterHeading">कर चले हम फ़िदा</p>
<p>कर चले हम फ़िदा जानो-तन साथियो</p>
<p>अब तुम्हारे हवाले वतन साथियो</p>
<p>साँस थमती गई, नब्ज जमती गई</p>
<p>फिर भी बढ़ते कदम को न रूकने दिया</p>
<p>कट गए सर हमारे तो कुछ गम नहीं</p>
<p>सर हिमालय का हमने न झुकने दिया</p>
<p>मरते-मरते रहा बाँकपन साथियो</p>
<p>अब तुम्हारे हवाले वतन साथियो</p>
<p>जिंदा रहने के मौसम बहुत हैं मगर</p>
<p>जान देने की रुत रोज आती नहीं</p>
<p>हुस्न और इश्क दोनों को रूस्वा करे</p>
<p>वो जवानी जो खूँ में नहाती नहीं</p>
<p>आज धरती बनी है दुलहन साथियो</p>
<p>अब तुम्हारे हवाले वतन साथियो</p>
<p>राह कुर्बानियों की न वीरान हो</p>
<p>तुम सजाते ही रहना नए काफ़िले</p>
<p>फ़तह का जश्न इस जश्न के बाद है</p>
<p>जिंदगी मौत से मिल रही है गले</p>
<p>बाँध लो अपने सर से कफ़न साथियो</p>
<p>अब तुम्हारे हवाले वतन साथियो</p>
<p>खींच दो अपने खूँ से जमीं पर लकीर</p>
<p>इस तरफ़ आने पाए न रावन कोई</p>
<p>तोड़ दो हाथ अगर हाथ उठने लगे</p>
<p>छू न पाए सीता का दामन कोई</p>
<p>राम भी तुम, तुम्हीं लक्ष्मण साथियो</p>
<p>अब तुम्हारे हवाले वतन साथियो।</p>
</div>
</div>
<p><br/></p>
<div class="lining_box">
<p class="subheading colors"></p>
<div class="center_element">
<b>प्रश्न-अभ्यास</b>
</div>
<p><b>(क) निम्नलिखित प्रश्नों के उत्तर दीजिए</b></p>
<p>1. क्या इस गीत की कोई ऐतिहासिक पृष्ठभूमि है?</p>
<p>2. ‘सर हिमालय का हमने न झुकने दिया’, इस पंक्ति में हिमालय किस बात का प्रतीक है?</p>
<p>3. इस गीत में धरती को दुलहन क्यों कहा गया है?</p>
<p>4. गीत में ऐसी क्या खास बात होती है कि वे जीवन भर याद रह जाते हैं?</p>
<p>5. कवि ने ‘साथियो’ संबोधन का प्रयोग किसके लिए किया है?</p>
<p>6. कवि ने इस कविता में किस काफ़िले को आगे बढ़ाते रहने की बात कही है?</p>
<p>7. इस गीत में ‘सर पर कफ़न बाँधना’ किस ओर संकेत करता है?</p>
<p>8. इस कविता का प्रतिपाद्य अपने शब्दों में लिखिए।</p>
<p><b>(ख) निम्नलिखित का भाव स्पष्ट कीजिए</b></p>
<p>1. साँस थमती गई, नब्ज जमती गई</p>
<p>फिर भी बढ़ते कदम को न रूकने दिया</p>
<p>2. खींच दो अपने खूँ से जमीं पर लकीर</p>
<p>इस तरफ़ आने पाए न रावन कोई</p>
<p>3. छू न पाए सीता का दामन कोई</p>
<p>राम भी तुम, तुम्हीं लक्ष्मण साथियो</p>
<p class="subheading colors"><b>भाषा अध्ययन</b></p>
<p>1. इस गीत में कुछ विशिष्ट प्रयोग हुए हैं। गीत के संदर्भ में उनका आशय स्पष्ट करते हुए अपने वाक्यों में प्रयोग कीजिए।</p>
<p>कट गए सर, नब्ज जमती गई, जान देने की रूत, हाथ उठने लगे</p>
<p>2. ध्यान दीजिए संबोधन में बहुवचन ‘शब्द रूप’ पर अनुस्वार का प्रयोग नहीं होता; जैसेभाइयो, बहिनो, देवियो, सज्जनो आदि।</p>
<p class="subheading colors"><b>योग्यता विस्तार</b></p>
<p>1. कैफ़ी आजमी उर्दू भाषा के एक प्रसिद्ध कवि और शायर थे। ये पहले गजल लिखते थे। बाद में फ़िल्मों में गीतकार और कहानीकार के रूप में लिखने लगे। निर्माता चेतन आनंद की फ़िल्म ‘हकीकत’ के लिए इन्होंने यह गीत लिखा था, जिसे बहुत प्रसिद्धि मिली। यदि संभव हो सके तो यह फ़िल्म देखिए।</p>
<p>2. ‘फ़िल्म का समाज पर प्रभाव’ विषय पर कक्षा में परिचर्चा आयोजित कीजिए।</p>
<p>3. कैफ़ी आजमी की अन्य रचनाओं को पुस्तकालय से प्राप्त कर पढ़िए और कक्षा में सुनाइए। इसके साथ ही उर्दू भाषा के अन्य कवियों की रचनाओं को भी पढ़िए।</p>
<p>4. एन.सी.ई.आर.टी. द्वारा कैफ़ी आजमी पर बनाई गई फ़िल्म देखने का प्रयास कीजिए।</p>
<p class="subheading colors"><b>परियोजना कार्य</b></p>
<p>1. सैनिक जीवन की चुनौतियों को ध्यान में रखते हुए एक निबंध लिखिए।</p>
<p>2. आजाद होने के बाद सबसे मुश्किल काम है ‘आजादी बनाए रखना’। इस विषय पर कक्षा में चर्चा कीजिए।</p>
<p>3. अपने स्कूल के किसी समारोह पर यह गीत या अन्य कोई देशभक्तिपूर्ण गीत गाकर सुनाइए।</p>
<p class="subheading colors"><b>शब्दार्थ और टिप्पणियाँ</b></p>
<p><b>फ़िदा</b> - न्योछावर</p>
<p><b>हवाले</b> - सौंपना</p>
<p><b>रुत</b> - मौसम</p>
<p><b>हुस्न</b> - सुंदरता</p>
<p><b>रुस्वा</b> - बदनाम</p>
<p><b>खूँ</b> - खून</p>
<p><b>काफ़िले</b> - यात्रियों का समूह</p>
<p><b>फ़तह</b> - जीत</p>
<p><b>जश्न</b> - खुशी मनाना</p>
<p><b>नब्ज</b> - नाड़ी</p>
<p><b>कुर्बानियाँ</b> - बलिदान</p>
<p><b>जमीं</b> - जमीन</p>
<p><b>लकीर</b> - रेखा</p>
</div>
</body>
</html>
