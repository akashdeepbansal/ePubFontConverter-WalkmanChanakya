<?xml version="1.0" encoding="UTF-8" standalone="no" ?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title>chapter-15</title>
<link href="../Styles/hindi.css" rel="stylesheet" type="text/css"/>
</head>
<body id="chapter-15" xml:lang="en-US" xmlns:xml="http://www.w3.org/XML/1998/namespace">
<div>
<div>
<p class="chapterHeading"></p><img align="right" alt="Nida%20fazli.tif" src="../Images/Nida%20fazli_opt.jpeg" style="width: 30%; text-align: center;"/>
<h2>निदा फ़ाजली</h2>
<p><b>(1938)</b></p>
<div class="clear"></div>
</div>
</div>
<hr/>
<p>12 अक्तूबर 1938 को दिल्ली में जन्मे निदा फ़ाजली का बचपन ग्वालियर में बीता। निदा फ़ाजली उर्दू की साठोत्तरी पीढ़ी के महत्त्वपूर्ण कवि माने जाते हैं। आम बोलचाल की भाषा में और सरलता से किसी के भी दिलोदिमाग में घर कर सके, ऐसी कविता करने में इन्हें महारत हासिल है। वही निदा फ़ाजली अपनी गद्य रचनाओं में शेर-ओ-शायरी पिरोकर बहुत कुछ को थोड़े में कह देने के मामले में अपने किस्म के अकेले ही गद्यकार हैं।</p>
<p>निदा फ़ाजली की लफ़्जों का पुल नामक कविता की पहली पुस्तक आई। शायरी की किताब खोया हुआ सा कुछ के लिए 1999 के साहित्य अकादेमी पुरस्कार से सम्मानित निदा फ़ाजली की आत्मकथा का पहला भाग दीवारों के बीच और दूसरा दीवारों के पार शीर्षक से प्रकाशित हो चुका है। इन दिनों फ़िल्म उद्योग से संबद्ध हैं। यहाँ तमाशा मेरे आगे किताब में संकलित एक अंश प्रस्तुत है।</p>
<div class="chapterHeading">
<div class="center_element">
      पाठ प्रवेश
    </div>
</div>
<p>कुदरत ने यह धरती उन तमाम जीवधारियों के लिए अता फरमाई थी जिन्हें खुद उसी ने जन्म दिया था। लेकिन हुआ यह कि आदमी नाम के कुदरत के सबसे अजीम करिश्मे ने धीरे-धीरे पूरी धरती को ही अपनी जागीर बना लिया और अन्य तमाम जीवधारियों को दरबदर कर दिया। नतीजा यह हुआ कि अन्य जीवधारियों की या तो नस्लें खत्म होती गईं या उन्हें अपना ठौर-ठिकाना छोड़कर कहीं और जाना पड़ा या फिर आज भी वे एक आशियाने की तलाश में मारे-मारे फिर रहे हैं।</p>
<p>इतना भर हुआ रहा होता तब भी गनीमत होती, लेकिन आदमी नाम के इस जीव की सब कुछ समेट लेने की भूख यहीं पूरी नहीं हुई। अब वह अन्य प्राणियों को ही नहीं खुद अपनी जात को भी बेदखल करने से जरा भी परहेज नहीं करता। आलम यह है कि उसे न तो किसी के सुख-दुख की चिंता है, न किसी को सहारा या सहयोग देने की मंशा ही। यकीन न आता हो तो इस पाठ को पढ़ जाइए और साथ ही याद कीजिएगा अपने आसपास के लोगों को। बहुत संभव है इसे पढ़ते हुए ऐसे बहुत लोग याद आएँ जो कभी न कभी किसी न किसी के प्रति वैसा ही बरताव करते रहे हों।</p>
<p class="chapterHeading" style="text-align: center;">अब कहाँ दूसरे के दुख से दुखी होने वाले</p>
<p>बाइबिल के सोलोमेन जिन्हें कुरआन में सुलेमान कहा गया है, ईसा से 1025 वर्ष पूर्व एक बादशाह थे। कहा गया है, वह केवल मानव जाति के ही राजा नहीं थे, सारे छोटे-बड़े पशु-पक्षी के भी हाकिम थे। वह इन सबकी भाषा भी जानते थे। एक दफा सुलेमान अपने लश्कर के साथ एक रास्ते से गुजर रहे थे। रास्ते में कुछ चींटियों ने घोड़ों की टापों की आवाज सुनी तो डर कर एक-दूसरे से कहा, ‘आप जल्दी से अपने-अपने बिलों में चलो, फ़ौज आ रही है।’ सुलेमान उनकी बातें सुनकर थोड़ी दूर पर रुक गए और चींटियों से बोले, ‘घबराओ नहीं, सुलेमान को खुदा ने सबका रखवाला बनाया है। मैं किसी के लिए मुसीबत नहीं हूँ, सबके लिए मुहब्बत हूँ।’ चींटियों ने उनके लिए ईश्वर से दुआ की और सुलेमान अपनी मंजिल की ओर बढ़ गए।</p>
<p><img alt="ab%20kha%20dusre%20ke%20dukh.psd" src="../Images/ab%20kha%20dusre%20ke%20dukh_opt.png" style="width: 530px; text-align: center;"/></p>
<p>ऐसी एक घटना का जिक्र सिंधी भाषा के महाकवि शेख अयाज ने अपनी आत्मकथा में किया है। उन्होंने लिखा है‘एक दिन उनके पिता कुएँ से नहाकर लौटे। माँ ने भोजन परोसा। उन्होंने जैसे ही रोटी का कौर तोड़ा। उनकी नजर अपनी बाजू पर पड़ी। वहाँ एक काला च्योंटा रेंग रहा था। वह भोजन छोड़कर उठ खड़े हुए।’ माँ ने पूछा, ‘क्या बात है? भोजन अच्छा नहीं लगा?’ शेख अयाज के पिता बोले, ‘नहीं, यह बात नहीं है। मैंने एक घर वाले को बेघर कर दिया है। उस बेघर को कुएँ पर उसके घर छोड़ने जा रहा हूँ।’</p>
<p>बाइबिल और दूसरे पावन ग्रंथों में नूह नाम के एक पैगंबर का जिक्र मिलता है। उनका असली नाम लशकर था, लेकिन अरब ने उनको नूह के लकब से याद किया है। वह इसलिए कि आप सारी उम्र रोते रहे। इसका कारण एक जख्मी कुत्ता था। नूह के सामने से एक बार एक घायल कुत्ता गुजरा। नूह ने उसे दुत्कारते हुए कहा, ‘दूर हो जा गंदे कुत्ते!’ इस्लाम में कुत्तों को गंदा समझा जाता है। कुत्ते ने उनकी दुत्कार सुनकर जवाब दिया...‘न मैं अपनी मर्जी से कुत्ता हूँ, न तुम अपनी पसंद से इनसान हो। बनाने वाला सबका तो वही एक है।’</p>
<p style="text-align: center;"><b>मट्टी से मट्टी मिले,</b></p>
<p style="text-align: center;"><b>खो के सभी निशान।</b></p>
<p style="text-align: center;"><b>किसमें कितना कौन है,</b></p>
<p style="text-align: center;"><b>कैसे हो पहचान।।</b></p>
<p>नूह ने जब उसकी बात सुनी और दुखी हो मुद्दत तक रोते रहे। ‘महाभारत’ में युधिष्ठिर का जो अंत तक साथ निभाता नजर आता है, वह भी प्रतीकात्मक रूप में एक कुत्ता ही था। सब साथ छोड़ते गए तो केवल वही उनके एकांत को शांत कर रहा था।</p>
<p>दुनिया कैसे वजूद में आई? पहले क्या थी? किस बिंदु से इसकी यात्रा शुरू हुई? इन प्रश्नों के उत्तर विज्ञान अपनी तरह से देता है, धार्मिक ग्रंथ अपनी-अपनी तरह से। संसार की रचना भले ही कैसे हुई हो लेकिन धरती किसी एक की नहीं है। पंछी, मानव, पशु, नदी, पर्वत, समंदर आदि की इसमें बराबर की हिस्सेदारी है। यह और बात है कि इस हिस्सेदारी में मानव जाति ने अपनी बुद्धि से बड़ी-बड़ी दीवारें खड़ी कर दी हैं। पहले पूरा संसार एक परिवार के समान था अब टुकड़ों में बँटकर एक-दूसरे से दूर हो चुका है। पहले बड़े-बड़े दालानों-आँगनों में सब मिल-जुलकर रहते थे अब छोटे-छोटे डिब्बे जैसे घरों में जीवन सिमटने लगा है। बढ़ती हुई आबादियों ने समंदर को पीछे सरकाना शुरू कर दिया है, पेड़ों को रास्तों से हटाना शुरू कर दिया है, पैफ़लते हुए प्रदूषण ने पंछियों को बस्तियों से भगाना शुरू कर दिया है। बारूदों की विनाशलीलाओं ने वातावरण को सताना शुरू कर दिया। अब गरमी में ज्यादा गरमी, बेवक्त की बरसातें, जलजले, सैलाब, तूफ़ान और नित नए रोग, मानव और प्रकृति के इसी असंतुलन के परिणाम हैं। नेचर की सहनशक्ति की एक सीमा होती है। नेचर के गुस्से का एक नमूना कुछ साल पहले बंबई (मुंबई) में देखने को मिला था और यह नमूना इतना डरावना था कि बंबई निवासी डरकर अपने-अपने पूजा-स्थल में अपने खुदाओं से प्रार्थना करने लगे थे।</p>
<p>कई सालों से बड़े-बड़े बिल्डर समंदर को पीछे धकेल कर उसकी जमीन को हथिया रहे थे। बेचारा समंदर लगातार सिमटता जा रहा था। पहले उसने अपनी पैफ़ली हुई टाँगें समेटीं, थोड़ा सिमटकर बैठ गया। फिर जगह कम पड़ी तो उकडँ ०” बैठ गया। फिर खड़ा हो गया...जब खड़े रहने की जगह कम पड़ी तो उसे गुस्सा आ गया। जो जितना बड़ा होता है उसे उतना ही कम गुस्सा आता है। परंतु आता है तो रोकना मुश्किल हो जाता है, और यही हुआ, उसने एक रात अपनी लहरों पर दौड़ते हुए तीन जहाजों को उठाकर बच्चों की गेंद की तरह तीन दिशाओं में पेंफ़क दिया। एक वर्ली के समंदर के किनारे पर आकर गिरा, दूसरा बांद्रा में कार्टर रोड के सामने औंधे मुँह और तीसरा गेट-वे-ऑफ़ इंडिया पर टूट-पूफ़टकर सैलानियों का नजारा बना बावजूद कोशिश, वे फिर से चलने-फिरने के काबिल नहीं हो सके।</p>
<p>मेरी माँ कहती थी, सूरज ढले आँगन के पेड़ों से पत्ते मत तोड़ो, पेड़ रोएँगे। दीया-बत्ती के वक्त पूफ़लों को मत तोड़ो, पूफ़ल बद्दुआ देते हैं।... दरिया पर जाओ तो उसे सलाम किया करो, वह खुश होता है। कबूतरों को मत सताया करो, वे हजरत मुहम्मद को अजीज हैं। उन्होंने उन्हें अपनी मजार के नीले गुंबद पर घोंसले बनाने की इजाजत दे रखी है। मुर्गे को परेशान नहीं किया करो, वह मुल्ला जी से पहले मोहल्ले में अजान देकर सबको सवेरे जगाता है</p>
<p style="text-align: center;"><b>सब की पूजा एक-सी, अलग-अलग है रीत।</b></p>
<p style="text-align: center;"><b>मस्जिद जाए मौलवी, कोयल गाए गीत।।</b></p>
<p>ग्वालियर में हमारा एक मकान था, उस मकान के दालान में दो रोशनदान थे। उसमें कबूतर के एक जोड़े ने घोंसला बना लिया था। एक बार बिल्ली ने उचककर दो में से एक अंडा तोड़ दिया। मेरी माँ ने देखा तो उसे दुख हुआ। उसने स्टूल पर चढ़कर दूसरे अंडे को बचाने की कोशिश की। लेकिन इस कोशिश में दूसरा अंडा उसी के हाथ से गिरकर टूट गया। कबूतर परेशानी में इधर-उधर फड़फड़ा रहे थे। उनकी आँखों में दुख देखकर मेरी माँ की आँखों में आँसू आ गए। इस गुनाह को खुदा से मुआफ़ कराने के लिए उसने पूरे दिन रोजा रखा। दिन-भर कुछ खाया-पिया नहीं। सिर्प़फ़ रोती रही और बार-बार नमाज पढ़-पढ़कर खुदा से इस गलती को मुआफ़ करने की दुआ माँगती रही।</p>
<p>ग्वालियर से बंबई की दूरी ने संसार को काफ़ी कुछ बदल दिया है। वर्सोवा में जहाँ आज मेरा घर है, पहले यहाँ दूर तक जंगल था। पेड़ थे, परिंदे थे और दूसरे जानवर थे। अब यहाँ समंदर के किनारे लंबी-चौड़ी बस्ती बन गई है। इस बस्ती ने न जाने कितने परिंदों-चरिंदों से उनका घर छीन लिया है। इनमें से कुछ शहर छोड़कर चले गए हैं। जो नहीं जा सके हैं उन्होंने यहाँ-वहाँ डेरा डाल लिया है। इनमें से दो कबूतरों ने मेरे फ्लैट के एक मचान में घोंसला बना लिया है। बच्चे अभी छोटे हैं। उनके खिलाने-पिलाने की जिम्मेदारी अभी बड़े कबूतरों की है। वे दिन में कई-कई बार आते-जाते हैं। और क्यों न आएँ-जाएँ आखिर उनका भी घर है। लेकिन उनके आने-जाने से हमें परेशानी भी होती है। वे कभी किसी चीज को गिराकर तोड़ देते हैं। कभी मेरी लाइब्रेरी में घुसकर कबीर या मिर्जा गालिब को सताने लगते हैं। इस रोज-रोज की परेशानी से तंग आकर मेरी पत्नी ने उस जगह जहाँ उनका आशियाना था, एक जाली लगा दी है, उनके बच्चों को दूसरी जगह कर दिया है। उनके आने की खिड़की को भी बंद किया जाने लगा है। खिड़की के बाहर अब दोनों कबूतर रात-भर खामोश और उदास बैठे रहते हैं। मगर अब न सोलोमेन है जो उनकी जुबान को समझकर उनका दुख बाँटे, न मेरी माँ है, जो इनके दुखों में सारी रात नमाजों में काटे</p>
<p style="text-align: center;"><b>नदिया सींचे खेत को, तोता कुतरे आम।</b></p>
<p style="text-align: center;"><b>सूरज ठेकेदार-सा, सबको बाँटे काम।।</b></p>
<div class="image">
<br/>
</div>
<p class="subheading colors"></p>
<div class="lining_box">
<div class="center_element">
<b>प्रश्न-अभ्यास</b>
</div>
<p class="subheading colors"><b>मौखिक</b></p>
<p><b>निम्नलिखित प्रश्नों के उत्तर एक-दो पंक्तियों में दीजिए</b></p>
<p>1. बड़े-बड़े बिल्डर समुद्र को पीछे क्यों धकेल रहे थे?</p>
<p>2. लेखक का घर किस शहर में था?</p>
<p>3. जीवन कैसे घरों में सिमटने लगा है?</p>
<p>4. कबूतर परेशानी में इधर-उधर क्यों फड़फड़ा रहे थे?</p>
<p class="subheading colors"><b>लिखित</b></p>
<p><b>(क) निम्नलिखित प्रश्नों के उत्तर (25.30 शब्दों में) लिखिए</b></p>
<p>1. अरब में लशकर को नूह के नाम से क्यों याद करते हैं?</p>
<p>2. लेखक की माँ किस समय पेड़ों के पत्ते तोड़ने के लिए मना करती थीं और क्यों?</p>
<p>3. प्रवृफ़ति में आए असंतुलन का क्या परिणाम हुआ?</p>
<p>4. लेखक की माँ ने पूरे दिन का रोजा क्यों रखा?</p>
<p>5. लेखक ने ग्वालियर से बंबई तक किन बदलावों को महसूस किया? पाठ के आधार पर स्पष्ट कीजिए।</p>
<p>6. ‘डेरा डालने’ से आप क्या समझते हैं? स्पष्ट कीजिए।</p>
<p>7. शेख अयाज के पिता अपने बाजू पर काला च्योंटा रेंगता देख भोजन छोड़ कर क्यों उठ खड़े हुए?</p>
<p><b>(ख) निम्नलिखित प्रश्नों के उत्तर (50.60 शब्दों में) लिखिए</b></p>
<p>1. बढ़ती हुई आबादी का पर्यावरण पर क्या प्रभाव पड़ा?</p>
<p>2. लेखक की पत्नी को खिड़की में जाली क्यों लगवानी पड़ी?</p>
<p>3. समुद्र के गुस्से की क्या वजह थी? उसने अपना गुस्सा कैसे निकाला?</p>
<p>4. मट्टी से मट्टी मिले,</p>
<p>खो के सभी निशान,</p>
<p>किसमें कितना कौन है,</p>
<p>कैसे हो पहचान’</p>
<p>इन पंक्तियों के माध्यम से लेखक क्या कहना चाहता है? स्पष्ट कीजिए।</p>
<p><b>(ग) निम्नलिखित के आशय स्पष्ट कीजिए</b></p>
<p>1. नेचर की सहनशक्ति की एक सीमा होती है। नेचर के गुस्से का एक नमूना कुछ साल पहले बंबई में देखने को मिला था।</p>
<p>2. जो जितना बड़ा होता है उसे उतना ही कम गुस्सा आता है।</p>
<p>3. इस बस्ती ने न जाने कितने परिंदों-चरिंदों से उनका घर छीन लिया है। इनमें से कुछ शहर छोड़कर चले गए हैं। जो नहीं जा सके हैं उन्होंने यहाँ-वहाँ डेरा डाल लिया है।</p>
<p>4. शेख अयाज के पिता बोले, ‘नहीं, यह बात नहीं है। मैंने एक घरवाले को बेघर कर दिया है। उस बेघर को कुएँ पर उसके घर छोड़ने जा रहा हूँ।’ इन पंक्तियों में छिपी हुई उनकी भावना को स्पष्ट कीजिए।</p>
<p class="subheading colors"><b>भाषा-अध्ययन</b></p>
<p>1. उदाहरण के अनुसार निम्नलिखित वाक्यों में कारक चिह्नों को पहचानकर रेखांकित कीजिए और उनके नाम रिक्त स्थानों में लिखिए; जैसे</p>
<p>(क) माँ ने भोजन परोसा। कर्ता</p>
<p>(ख) मैं किसी के लिए मुसीबत नहीं हूँ। ...............................</p>
<p>(ग) मैंने एक घर वाले को बेघर कर दिया। ...............................</p>
<p>(घ) कबूतर परेशानी में इधर-उधर फड़फड़ा रहे थे। ..............................</p>
<p>(घ) दरिया पर जाओ तो उसे सलाम किया करो। ..............................</p>
<p>2. नीचे दिए गए शब्दों के बहुवचन रूप लिखिए</p>
<p>चींटी, घोड़ा, आवाज, बिल, फ़ौज, रोटी, बिंदु, दीवार, टुकड़ा।</p>
<p>3. ध्यान दीजिए नुक्ता लगाने से शब्द के अर्थ में परिवर्तन हो जाता है। पाठ में ‘दफा’ शब्द का प्रयोग हुआ है जिसका अर्थ होता हैबार (गणना संबंधी), कानून संबंधी। यदि इस शब्द में नुक्ता लगा दिया जाए तो शब्द बनेगा ‘दफ़ा’ जिसका अर्थ होता हैदूर करना, हटाना। यहाँ नीचे कुछ नुक्तायुक्त और नुक्तारहित शब्द दिए जा रहे हैं उन्हें ध्यान से देखिए और अर्थगत अंतर को समझिए।</p>
<p>सजा - सजा नाज - नाज</p>
<p>जरा - जरा तेज - तेज</p>
<p>निम्नलिखित वाक्यों में उचित शब्द भरकर वाक्य पूरे कीजिए</p>
<p>(क) आजकल ............................... बहुत खराब है। (जमाना/जमाना)</p>
<p>(ख) पूरे कमरे को ............................... दो। (सजा/सजा)</p>
<p>(ग) ............................... चीनी तो देना। (जरा/जरा)</p>
<p>(घ) माँ दही ............................... भूल गई। (जमाना/जमाना)</p>
<p>(घ) दोषी को ............................... दी गई। (सजा/सजा)</p>
<p>(च) महात्मा के चेहरे पर ............................... था। (तेज/तेज)</p>
<p class="subheading colors"><b>योग्यता विस्तार</b></p>
<p>1. पशु-पक्षी एवं वन्य संरक्षण वेंफ़द्रों में जाकर पशु-पक्षियों की सेवा-सुश्रूषा के संबंध में जानकारी प्राप्त कीजिए।</p>
<p class="subheading colors"><b>परियोजना कार्य</b></p>
<p>1. अपने आसपास प्रतिवर्ष एक पौधा लगाइए और उसकी समुचित देखभाल कर पर्यावरण में आए असंतुलन को रोकने में अपना योगदान दीजिए।</p>
<p>2. किसी ऐसी घटना का वर्णन कीजिए जब अपने मनोरंजन के लिए मानव द्वारा पशु-पक्षियों का उपयोग किया गया हो।</p>
<p class="subheading colors"><b>शब्दार्थ और टिप्पणियाँ</b></p>
<p><b>हाकिम</b> - राजा / मालिक</p>
<p><b>लश्कर</b> <b>(लशकर)</b> - सेना / विशाल जनसमुदाय</p>
<p><b>लकब</b> - पद सूचक नाम</p>
<p><b>प्रतीकात्मक</b> - प्रतीकस्वरूप</p>
<p><b>दालान</b> - बरामदा</p>
<p><b>सिमटना</b> - सिकुड़ना</p>
<p><b>जलजले</b> - भूवंफ़प</p>
<p><b>सैलाब</b> - बाढ़</p>
<p><b>सैलानी</b> - ऐसे पर्यटक जो भ्रमण कर नए-नए स्थानों के विषय में जानना चाहते हैं</p>
<p><b>अजीज</b> - प्रिय / प्यारा</p>
<p><b>मजार</b> - दरगाह / कब्र</p>
<p><b>गुंबद</b> - मंदिर, मस्जिद और गुरुद्वारे आदि के ऊपर बनी गोल छत जिसमें आवाज गूँजती है</p>
<p><b>अजान</b> - नमाज के समय की सूचना जो मस्जिद की छत या दूसरी उँफ़ची जगह पर खड़े होकर दी जाती है</p>
<p><b>डेरा</b> - अस्थायी पड़ाव</p>
</div>
</body>
</html>
